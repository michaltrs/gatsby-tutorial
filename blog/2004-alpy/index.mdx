---
title: "Alpy 2004"
date: "2004"
slug: "expedice-alpy-2004"
hero_image: "./07-08.jpg"
hero_image_alt: "Prvni zatacka kde se nam otevrel pohled na prusmyk Stelvio - highlight nasi cesty."
---

# Alpy 2004
Zatím naše největší expedice co do počtu ujetých kilometrů i počtu dnů strávených na kole. Trocha statistických údajů, odkazy a hlavně deníček, tak jak ho napsal Pája...

- Kdy:	10.7. - 5.8.2004 (27 dnů)
- Kolik:	2800 km
- Účastníci:	Franta, Pája, Mišák
- Přejeté průsmyky:	Brenner pass (1371m), Jaufenpass (2094m), Passo dello Stelvio (2758m), Umbrail pass (2501), Pass dal Fuorn (2149m), Julierpass (2284m), Passo del San Bernardino (2066), Col du Grand St Bernard (2473m), Furkapass (2436m), Brünigpass (1008m)
- Trasa:	GoogleEarth mapa (kmz)
- Odkazy:	Fotky, Trasa - mapa, Deníček (pdf vezre)
- Odkazy jinam:	Interaktivní cyklistická mapa Švýcarska, Seznam Švýcarských cyklotras, Jiný cestopis

# Deníček cesty (autor Pája, přepis Zuzka)

## 1.den
- vzdálenost: 80 km | čas: 4:05 h:m | pr.: 20,6 km/h | max.: 51,8 km/h
mapaStudánky: Po nabalení kol jsme vyrazili do mírného deště. Český celník nás uvítal slovy: "Kluci, proč to děláte?" a další věta byla: "že se vám do toho chce!" Rozloučil se slovy, že lépe bude až příští rok. Na rakouské straně byl člověk o poznání víc sportovně založený a po krátkém rozhovoru nám popřál šťastnou cestu. Po výjezdu do kopce se nám otevřel krásný výhled na Šumavu.
Bad Leonfelden: Po vyfocení u kostela a marném hledání cyklo cesty vyrážíme dál na Linz.
Linz: Konečně přestalo pršet a my narazili na první kolní cestu. Ta nás přivedla až do centra města. Tam jsme si vyzvedli na informacích mapu cyklotras zdejší oblasti. Je to moc pěkné město a hlavně je v něm dobře vyřešená síť kolních cest.
Pořád podél vody jsme dojeli za Wels, kde jsme našli krásnou budku akorát tak pro nás. Ráno se krásné počasí během tří hodin proměnilo ve standardní pochmurno. Chvíli před odjezdem nás navštívil majitel nedalekého domu a obdaroval nás třemi krásně vypečenými rohlíčky. Jaký kraj, takový mrav. :-)

## 2.den
- vzdálenost: 120 km | čas: 6:12 h:m | pr.: 20,25 km/h | max.: 53,7 km/h
mapaPokračovali jsme tedy dál po cyklo-trase směr krásná rakouská jezera Altersee a Mordsee. Zde nás zastihlo jak sluníčko tak krásná přeháňka. Dále jsme pokračovali po silničce směr Salzburg a kus za Eugendorfem jsme nalezli útočiště pod stříškou seníku.

## 3.den
- vzdálenost: 92,65 km | čas: 4:55 h:m | pr.: 19,72 km/h | max.: 44,2 km/h
mapaOpět jsme se probudili do deštivého rána, sbalili se a vyrazili do Salzburgu na snídani. Něco jsme pojedli u prvního supermarketu, který jsme našli a začali jsme se prokousávat městem směr Lofer. Několikráte jsme se ztratili a opět našli a než jsme trefili to správné údolí, tak jsme najezdili krásných 20 km. Přerývavě poprchává a dělí nám cestu na spoustu přestávek a zrychlených přesunů. Dvoje hranice jsme přejeli nevida celníka a stihli také ještě nakoupit v Loferu. Pak přestalo pršet a tak jsme se vydali nahnat nějaké kilometry po široké rakouské státovce. Šero nás zastihlo až za Sant Johan in Tirol, kde se nám také povedlo najít přepychový bungalov.